http://lietuvosdiena.lrytas.lt/kriminalai/panudo-iszaginti-i-pagalba-puolusia-moteri-dabar-lieja-asaras.htm
Panūdo išžaginti į pagalbą puolusią moterį – dabar lieja ašaras | lrytas.lt
REKLAMA
Norėdami pagerinti Jūsų naršymo kokybę, naudojame slapukus, kuriuos galite bet kada atšaukti. Daugiau apie privatumo politikąSUTINKU
Kontaktai
Karjera
-2°C, Vilnius
▾ Lietuvos rytas / Prenumerata
▾ Katalogai
▾ El. parduotuvės
Valiutų kursai
TV programa
Horoskopai
Bendraukime
Atsiųsk naujieną
Nemokami skelbimai
Naujienos
Žinios gyvai
Komentarai
Lietuvos diena
Verslas
Sportas
Pasaulis
Žmonės
Lrytas.tv
Fotoalbumai
Projektai
AugintinisAutoGyvenimo būdasBūstasIT ir mokslasKultūraSkonisStiliusSveikataGamtaSaugus eismasAš galiu
REKLAMA
LRYTAS.LTLIETUVOS DIENAKRIMINALAIKLAIPĖDOS APYLINKĖS TEISMAS
Panūdo išžaginti į pagalbą puolusią moterį – dabar lieja ašaras
Aušra Pilaitienė
2016-06-25 13:27, atnaujinta 2016-06-25 13:41
REKLAMA
SIŪLOME JUMS
Aiškėja detalės: rasti Norvegijoje žuvusių darbininkų iš Lietuvos daiktai
Kodėl H. Clinton surinko daugiau balsų, bet pralaimėjo rinkimus?
Premjeras sulaukė netikėto skambučio: žinios Lietuvai iš D. Trumpo atstovo
REKLAMA
REKLAMA
REKLAMA
0
Už grotų pasiųstas 21 metų klaipėdietis išgirdęs nuosprendį apsiverkė. Jaunas vaikinas pasikėsino išžaginti gerokai už save vyresnę moterį, kuri pagailėjusi girto nepažįstamojo nusprendė jam pagelbėti – palydėti iki namų.
REKLAMA
Incidentas nutiko šįmet balandžio 8-ąją apie 22 val. pietinėje Klaipėdos dalyje.
Čia gyvenančiai klaipėdietei A. paskambino mama ir pasakė, kad prie jos namų durų sėdi vaikinas ir reikalauja jį įleisti vidun.
Nubėgusi iki netoliese esančių motinos namų A. išvydo sėdintį nepažįstamą vyrą, kuris šalia buvo pasidėjęs kuprinę ir alkoholio butelį.
„Supratau, kad jis – girtas. Kažką aiškino, kad čia nuomojasi butą. Dėl visa ko paskambinau vyrui, paprašiau, kad ateitų. Jį pamatęs jaunuolis aprimo. Vyras užvilko jam striukę, uždėjo kuprinę ir palydėjo iki vartelių. Man pagailo vaikino, dėl girtumo jis visai nesiorientavo aplinkoje. Išsiaiškinau, kad gyvena netoliese, nusprendžiau jį palydėti iki namų“, – Klaipėdos apylinkės teisme pasakojo nukentėjusioji.
REKLAMA
Beeinant vaikinas panoro moterį apkabinti, ši neleido, atstūmė jo ranką.
Tuomet vyruką ištiko agresijos priepuolis. Jis tikino moters nepaleisiąs, sakė, kad nori su ja lytinių santykių, net siūlė šimtą eurų už tai.
Kai ši ir vėl nesutiko, vaikinas čiupo ją už striukės rankovės ir nutempė į netoliese buvusią aikštelę. Moteris bandė bėgti, bet užpuolikas pasivijo, griebė už plaukų, parvertė ant žemės, užlaužė ranką, užlipo ant aukos, jos galvą kelis kartus trenkė į grindinį, nuplėšė striukę ir megztinį, atsegė džinsų sagą, tikino galįs „bet kokią išžaginti“. Vaikino įsiūčio nenumalšino ir moters teiginiai, kad ji – daug vyresnė, gali būti jo močiutė.
Jis šaukė, kad moteris tylėtų, grasino, kad ją užmuš.
Tik su apatiniais marškinėliais likusi moteris kiek galėdama priešinosi ir klykė.
Kaip tik tuo metu pro šalį automobiliu į parduotuvę važiavo moteris.
„Pamačiau ant žemės gulinčią moterį, o ant viršaus sėdintis vyras tampė ją už plaukų. Sustojau, ėmiau signalizuoti ir šaukti. Vaikinas pabėgo. A. drebėjo, buvo ištikta šoko, be drabužių, iš galvos iškrito pluoštas išrautų plaukų“, – pasakojo įvykio liudytoja.
Ligoninėje nukentėjusiajai nustatytas nesunkus sveikatos sutrikdymas – galvos sumušimas, kairės plaštakos lūžis, abiejų kelių nubrozdinimai. Ji iki šiol neatsigavo, geria vaistus, lankosi pas psichologą.
Kaltinamasis Tomas J. kaltę pripažino iš dalies.
Jis pasakojo, kad dirba krovėju, o tą dieną laiką leido krikštatėvio sodyboje, vienas gėrė alkoholinius gėrimus, nesigynė, kad yra priklausomas nuo alkoholio.
Iš sodybos išėjo pėsčiomis.
Pamena, kad klausė kelio, kad kilo konfliktas su moterimi, kad tampė ją už plaukų, nes buvo kažko supykęs.
Daugiau esą nieko bloga nedaręs. Dėl to, kas įvyko gailisi, bet kodėl taip pasielgė – negali paaiškinti.
Tomas J. tikino nenorėjęs lytiškai santykiauti, juo labiau, kad tuo metu turėjo draugę.
Vaikinas teigė daug ko neprisimenąs, nes buvo praradęs sąmonę ir atsibudo tik ligoninėje.
Mat sprukdamas jis puolė per gatvę ir buvo partrenktas pravažiuojančio automobilio. Po apžiūros ligoninėje jį išsivežė pareigūnai. Tomui J. nustatytos 2,82 promilės alkoholio.
Kaltinamojo motina patvirtino, kad sūnus – priklausomas nuo alkoholio, ji ne kartą prašiusi jo gydytis. Būdamas blaivus jis elgiasi atsakingai, daug dirba, o kai išgeria, tampa agresyvus.
Už pasikėsinimą išžaginti Tomui J. Klaipėdos apylinkės teismas skyrė laisvės atėmimą vieneriems metams.
Subendrinus šią bausmę su ankstesne laisvės apribojimo bausme už nežymų sveikatos sutrikdymą, vaikinas už grotų praleis metus ir du mėnesius. Išgirdęs nuosprendį Tomas J. labai susijaudino – sutramdyti ašarų jam nepavyko.
Padėti norėjusi ir netikėtą baisaus smurto proveržį patyrusi moteris prašė teismo priteisti 10 tūkst. eurų neturtinės žalos, tačiau jos ieškinys patenkintas iš dalies – vaikinas nukentėjusiajai turės sumokėti tris tūkstančius eurų.
0
30
6
82
KLAIPĖDOS APYLINKĖS TEISMASPASIKĖSINIMAS PRIEVARTAUTI
REDAKCIJA REKOMENDUOJA
ISTORIJOS
Dugne atsidūrusio kauniečio gyvenimą apvertė pokalbis kalėjime (21)
NELAIMĖS
Aiškėja detalės: rasti Norvegijoje žuvusių darbininkų iš Lietuvos daiktai (59)
FUTBOLAS
Po triuškinančio smūgio Edgaras Jankauskas surado, kuo pasidžiaugti (3)
KRIMINALAI
Po dvimečio apsinuodijimo Kauno darželyje aptiktas didelis psichotropinių vaistų kiekis (138)
PASIGAMINK
Avižinis keptų obuolių desertas: mėgaukitės be sąžinės graužimo (7)
NORI – TIKĖK
Fatališkiausios moterys pagal Zodiako ženklą (14)
RYTAI-VAKARAI
Kodėl H. Clinton surinko daugiau balsų, bet pralaimėjo rinkimus? (97)
AKTUALIJOS
Premjeras sulaukė netikėto skambučio: žinios Lietuvai iš D. Trumpo atstovo (510)
LIETUVOS DIENA
Mokyklos vadovė: aš esu direktorė, ką noriu priimu, ką noriu atleidžiu (37)
LIETUVA TIESIOGIAI
S. Skvernelis atskleidė, kodėl nutrūko derybos su konservatoriais (10)
REKLAMA